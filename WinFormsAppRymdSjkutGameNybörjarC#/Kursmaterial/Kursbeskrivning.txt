Kursbeskrivning – Bygg ditt första spel i C# (Windows Forms)

Titel:
Bygg ditt första spel i C# (Windows Forms)

Kort beskrivning (katalog):
Lär dig grunderna i C# genom att bygga ett enkelt skjutspel i Windows
Forms. Steg för steg, utan krav på förkunskaper.

Lång beskrivning:
I den här nybörjarkursen bygger vi tillsammans ett enkelt men komplett
skjutspel i C# med Windows Forms. Du får en pedagogisk genomgång av
grundläggande programmering samtidigt som du ser hur ett spel sätts
ihop: spel-loop, styrning, skott, fiender, nivåer och enklare menyer.
Ledaren visar färdig kod och förklarar varje steg – fokus ligger på att
förstå, inte att koda live.

Målgrupp:
Nybörjare som vill komma igång med programmering/spelutveckling i lugn
takt samt dig som redan kan grunderna i C# och vill fördjupa eller vässa
dina kunskaper genom att bygga ett komplett litet spel (strukturera kod,
jobba med events/Timer, kollisionslogik och enkel state-hantering).
Kursen passar också dig som vill komma igång igen.

Förkunskaper:
Ingen tidigare programmering krävs. Grundläggande datorvana räcker.

Detta lär du dig:
- C#-grunder: variabler, villkor, loopar, listor, metoder
- Windows Forms: rita/uppdatera på skärmen, events (t.ex. tangentbord)
- Spelmekanik: spel-loop (Timer), styrning, skott, kollisioner, nivåer
- Enkla menyer, vapenval (loadout) och (bonus) shop/coins

Upplägg:
16 träffar (2 timmar per pass). Varje gång: korta slides → genomgång av
färdig kod → enkel förberedelse till nästa träff (små “kolla upp”-
uppgifter). Ingen livekodning krävs. Allt material delas via GitHub.

Lektionsmall (2 timmar)
0:00–0:30 – Dagens upplägg
- Vad vi ska bygga idag (målet).
- Kort om vilka delar/begrepp vi använder.
- Snabb titt på var i projektet vi jobbar.

0:30–1:20 – Visa koden
- Steg 1 → visa och förklara.
- Kör och testa så alla ser vad som hände.

1:20–1:30 – Rast

1:30–2:00 – Inför nästa del
- Vad ni ska läsa om till nästa gång.
- 2–3 superenkla uppgifter att testa hemma.

Mål:
Att du ska förstå spelens byggstenar i C# och känna dig trygg att
fortsätta på egen hand efter kursen.

Programvara/teknik:
- Visual Studio 2022 (Community)
- .NET 8 (Desktop Development-workload)
- GitHub (för material och kodexempel)

Kursledare:
Delzar Kafashi

Plats & tid:
[Ange lokal], [dag/tid], [startdatum] – [antal veckor]

Kontakt & anmälan:
[Studieförbundets kontakt/URL]
